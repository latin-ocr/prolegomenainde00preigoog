Orationem, quae sub Demosthenis nomine circumfertur,
adversus Euergum et Mnesibulum habitam omnes fere
recentioris temporis viri docti inde ab Hieron. Wolfio De-
mostheni abiudicaveruntss Iam Harpocratio illam ab alio
oratore esse confectam suspicatus est, quamquam falso Di-
narcho eam vindicavit.

Ἠ. Wolf de oratione dicit haec: ,genus orationis va-
gum atque laxum καὶ ὕπτιον (ut Graeci vocant) καὶ ἅνα-
βεβλημένον et (ut mihi quidem videtur) minime Demosthe-
nicum est ac potius molestum et inamoenum.‘

Ac re vera multa verba 'verborumque structurae, quae
in oratione adversus Euergum et Mnesibulum habita ex-
stant, totumque scribendi genus a Demosthene sunt aliena,
ut summo iure Demostheni abiudicata sit. Itaque super-
sedeamus opera accuratius huius rei explorandae, prae-
sertim cum omnes fere viri docti orationem genuinam esse
negent.

Sed prolegomena ad eam constitui conscribere ob eam
causam, quod multas praebet difficultates ad iuris Attici
scientiam pertinenteS,' quae nondum satis expeditae saepe
sola coniectura explicari posse mihi videntur.

